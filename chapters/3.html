<!DOCTYPE html>
<html lang="hr">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.8">
<title>Poglavlje 3. Uspoređivanje stvarnosti s njezinim alternativama</title>
<link rel="stylesheet" href="../style.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="HPMOR">
<link rel="apple-touch-icon" href="../icon192.png" />

<link rel="manifest" href="../manifest.json" />

<meta name="mobile-web-app-capable" content="yes">
<meta name="application-name" content="HPMOR">

<link rel="icon" sizes="16x16" href="../icon16.png" />
<link rel="icon" sizes="32x32" href="../icon32.png" />
<link rel="icon" sizes="192x192" href="../icon192.png" />

<!-- Tile icon for Win8 -->
<meta name="msapplication-TileImage" content="../icon192.png" />

<!-- RSS feed -->
</head>
<body class="article">
<div id="header">
</div>
<div id="content">
<script src="../script.js" type="text/javascript"></script>
<link rel="stylesheet" href="../jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Sadržaj</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/pridruzivanje.html">Kako se pridružiti</a></li>
<li id="menu-item-55" class="menu-item menu-item-type-post_type menu-item-object-page menu-item-55"><a href="https://www.hpmor.com">Original</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="https://github.com/rovle/hpmor-croatian-website">github</a></li>
</ul></div>
</div>
<div id="invertable">
<div id="storycontent">

<div id="nav-top">
<form action="" method="GET" id="nav-form-top" target="_top"><div class="nav-prev"><a href="/chapters/2.html">&laquo; Prethodno</a></div><div class="nav-dropdown"><select name="chapter" class="nav-select"><option value="/chapters/1.html">Poglavlje 1. Dan vrlo niske vjerojatnosti</option><option value="/chapters/2.html">Poglavlje 2. Sve u što vjerujem je pogrešno</option><option value="/chapters/3.html" selected>Poglavlje 3. Uspoređivanje stvarnosti s njezinim alternativama</option><option value="/chapters/4.html">Poglavlje 4. Hipoteza efikasnog tržišta</option></select></div><div class="nav-next"><a href="/chapters/4.html">Sljedeće &raquo;</a></div> </form>
</div>
<div class="sect1">
<h2>Poglavlje 3. Uspoređivanje stvarnosti s njezinim alternativama</h2>
<div class="sectionbody">

<div class="paragraph"><p>"Bože sveti!" usklikne pipničar motreći Harryja. "Je li moguće... da to nije možda?..."
</p></div><div class="paragraph"><p>Harry se nagnuo prema šanku Šupljeg kotlića što je više mogao, ali mu je vrh bio otprilike u razini obrva. Na <em>takvo</em> je pitanje morao dati najbolji mogući odgovor.
</p></div><div class="paragraph"><p>"Jesam li - bih li mogao biti - možda - nikad ne znaš - ako <em>nisam</em> - ali onda je pitanje - <em>tko?</em> "
</p></div><div class="paragraph"><p>"Bog i bogme," šapne stari pipničar. "Harry Potter... kakva čast."
</p></div><div class="paragraph"><p>Harry je trepnuo pa se sabrao. "Pa da, vrlo ste pronicljivi; većina ljudi to ne primijeti tako brzo..."
</p></div><div class="paragraph"><p>"Dosta je bilo", rekla je profesorica McGonagall. Ruka joj je stisnula Harryjevo rame. "Nemoj gnjaviti dečka, Tome, sve mu je ovo novo."
</p></div><div class="paragraph"><p>"Ali je li to on?" drhtavo je prozborila jedna starica. "Je li to Harry Potter?" Stolica je zaškripila dok se podizala.
</p></div><div class="paragraph"><p>"Doris..." McGonagall je opomene. Mrki pogled kojim je prostrijelila sobu trebao je biti dovoljan da zastraši svakoga.
</p></div><div class="paragraph"><p>"Samo se želim s njim rukovati", šapne žena. Duboko se poklonila i ispružila naboranu ruku koju je Harry, osjećajući se zbunjeno i neugodnije nego ikada u životu, pažljivo protresao. Suze su padale iz ženinih očiju na njihove isprepletene ruke. "Unuk mi je bio auror", šapne. "Umro je sedamdeset devete. Hvala ti, Harry Potter. Hvala nebesima za tebe."
</p></div><div class="paragraph"><p>"Nema na čemu", rekao je Harry poput robota, a onda okrenuo glavu i uputio profesorici McGonagall preplašen i molećiv pogled.
</p></div><div class="paragraph"><p>Profesorica McGonagall udarila je nogom o pod baš kad se lavina ljudi spremala nahrupiti. To je proizvelo zvuk koji je Harryju pružio novi referentni primjer za frazu "prasak propasti", i koji ih je sve sledio na mjestu.
</p></div><div class="paragraph"><p>"Žuri nam se", potpuno je normalno izgovorila profesorica McGonagall.
</p></div><div class="paragraph"><p>Izašli su iz gostionice bez problema.
</p></div><div class="paragraph"><p>"Profesorice?" rekao je Harry kad su bili u dvorištu. Namjeravao je pitati što se to događa, ali je iz nekog razloga pitao potpuno drugačije pitanje. "Tko je bio onaj blijedi čovjek u kutu? Onaj čije se oko trzalo?"
</p></div><div class="paragraph"><p>"Hm?" rekla je profesorica McGonagall, malo iznenađeno; možda ni ona nije očekivala to pitanje. "To je profesor Quirinus Quirrell. On će ove godine podučavati Obranu od mračnih sila u Hogwartsu."
</p></div><div class="paragraph"><p>"Dobio sam jako čudan osjećaj da ga već poznajem..." Harry je protrljao čelo. "I da mu ne smijem pružiti ruku." Kao da je sreo nekoga tko mu je nekoć davno bio prijatelj, prije nego što je nešto strašno pošlo po zlu... to nije uopće bilo to, ali Harry nije mogao riječima opisati osjećaj. "A što je bilo<em>...</em> sve <em>ono</em>?"
</p></div><div class="paragraph"><p>Profesorica McGonagall ga je neobično promotrila. "Gospodine Potter... znate li... <em>koliko</em> su vam rekli... o smrti vaših roditelja?"
</p></div><div class="paragraph"><p>Harry ju je pak staloženo pogledao. "Moji su roditelji živi i zdravi, i uvijek su odbijali pričati o smrti mojih <em>genetskih</em> roditelja. Iz čega sam zaključio da nije bilo dobro."
</p></div><div class="paragraph"><p>"Vaša odanost je pohvalna", rekla je professorica McGonagall. Glas joj se spusti. "Iako me malo boli kad tako govorite o tome. Lily i James bili su mi prijatelji."
</p></div><div class="paragraph"><p>Harry skrene pogled u stranu, odjednom posramljen. "Žao mi je," reče tiho, "ali ja <em>imam</em> mamu i tatu. I znam da bih samo učinio sebe nesretnim uspoređivanjem te stvarnosti s... nečim savršenim što sam zamislio u svojoj glavi."
</p></div><div class="paragraph"><p>"To je iznimno mudro od vas," rekla je profesorica McGonagall tiho, "ali vaši <em>genetski</em> roditelji umrli su čineći plemenitu stvar, štiteći vas."
</p></div><div class="paragraph"><p><em>Štiteći</em> me<em>?</em>
</p></div><div class="paragraph"><p>Nešto čudno pritisnulo je Harryjevo srce. "Što se... <em>dogodilo</em>?"
</p></div><div class="paragraph"><p>Profesorica McGonagall uzdahne. Dotaknula mu je čelo štapićem, a vid mu na trenutak postane mutan. "Vrsta prerušavanja," reče, "kako se ovakvo nešto ne bi ponovilo prije nego što budete spremni." Opet izvadi štapić i tri puta dotakne cigleni zid...
</p></div><div class="paragraph"><p>...u kojem se otvori rupa koja se proširi i raprostre, dok ne stvori veliki prolaz koji je vodio do dugog niza trgovina sa znakovima koji su reklamirali kotlove i zmajske jetre.
</p></div><div class="paragraph"><p>Harry nije trepnuo. Nije da se netko pretvarao u mačku.
</p></div><div class="paragraph"><p>I nastavili su dalje, zajedno, u svijet magije.
</p></div><div class="paragraph"><p>Trgovci su reklamirali Odskočne čizme ("Napravljene od prave lume!") i vikali "Noževi +3! Vilice +2! Žlice s +4 bonusom!" Bilo je zaštitnih naočala koje čine sve što vidiš zelenim, kao i nizova udobnih fotelja sa katapultnim sjedalima za hitne slučajeve.
</p></div><div class="paragraph"><p>Harryjeva glava okretala se kao da se pokušavala odviti od njegova vrata. Bilo je to kao da prolazi kroz poglavlje o čarobnim predmetima u pravilniku igre <em>Advanced Dungeons and Dragons</em> (nije igrao igru, ali volio je čitati pravilnike). Harry očajnički nije htio propustiti nijedan predmet koji se prodavao, za slučaj da je on jedan od triju potrebnih za beskonačan ciklus <em>wish</em> čarolija.
</p></div><div class="paragraph"><p>A onda je Harry zapazio nešto zbog čega se potpuno odvojio od zamjenice ravnatelja i bez razmišljanja krenuo ravno prema trgovini s pročeljem sazdanim od plavih cigli i brončano-metalnog obruba. Vratio se u stvarnost tek kad je profesorica McGonagall zakoračila pred njega.
</p></div><div class="paragraph"><p>"Gospodine Potter?"
</p></div><div class="paragraph"><p>Harry trepne i shvati što je učinio. "Oprostite! Na trenutak sam zaboravio da sam s vama, a ne s obitelji." Harry je pokazao na prozor trgovine, koji je prikazivao vatrena slova koja su se, iako su se doimala dalekima, oštro sjajila, ispisujući <em>Kigbamove krasne knjige</em>. "Kada prođeš knjižaru u kojoj nisi nikad bio, moraš ući i razgledati. To je obiteljsko pravilo."
</p></div><div class="paragraph"><p>"To je <em>najravenclawskija</em> stvar koju sam ikada čula."
</p></div><div class="paragraph"><p>"Što?"
</p></div><div class="paragraph"><p>"Ništa. Gospodine Potter, naš je prvi korak posjetiti Gringotts, banku svijeta magije. Trezor vaše <em>genetske</em> obitelji je tamo, s ostavštinom vaših <em>genetskih</em> roditelja, a trebat će vam novac za školski pribor." Uzdahnula je. "A pretpostavljam da bi vam se određeni dodatan iznos za kupovinu knjiga također mogao dopustiti. Ali možda je dobra ideja da se zasad sudržite. Hogwarts ima knjižnicu s mnoštvom knjiga o magijskim temama. A kula u kojoj sam prilično sigurna da ćete živjeti ima i svoju poprilično opširnu, knjižnicu. Bilo koja knjiga koju biste sada kupili vjerojatno bi bila duplikat."
</p></div><div class="paragraph"><p>Harry kimne, i nastave hodati.
</p></div><div class="paragraph"><p>"Nemojte me krivo shvatiti, distrakcija je <em>odlična</em>," rekao je Harry dok mu se glava nastavila okretati, "vjerojatno najbolja distrakcija koju je itko ikada upotrijebio na meni, ali nemojte misliti da sam zaboravio na razgovor koji trebamo obaviti."
</p></div><div class="paragraph"><p>Profesorica McGonagall uzdahne. "Vaši roditelji - ili barem vaša majka - možda su bili jako mudri što vam nisu rekli."
</p></div><div class="paragraph"><p>"Znači, želite da nastavim živjeti u blaženom neznanju? Postoji određena mana u tom planu, profesorice McGonagall."
</p></div><div class="paragraph"><p>"Valjda bi bilo besmisleno", rekla je vještica napeto, "kad bi vam ionako bilo tko na ulici mogao ispričati tu priču. U redu."
</p></div><div class="paragraph"><p>I ispričala mu je o Onome-čije-se-ime-ne-smije-izgovoriti, Gospodaru tame, Voldemortu.
</p></div><div class="paragraph"><p>"Voldemort?" Harry prošapta. Trebalo je biti smiješno, ali nije. Ime ga je zapeklo svojom studeni, svojim nagovještajem okrutnosti, dijamantne oštrine, čekića od čistog titanija koji se spušta na nakovanj nezaštićena tijela. Studen je obuzela Harryja čak i dok je samo izgovarao riječ - od tada je odlučio koristiti sigurnije termine poput Znate-već-koga.
</p></div><div class="paragraph"><p>Gospodar tame bjesnio je nad čarobnom Britanijom poput divljeg vuka, razarajući i uništavajući svakodnevice stanovnika. Druge države iskazivale su zabrinutost, ali nisu htjele intervenirati, bilo iz ravnodušne sebičnosti ili jednostavno iz straha - jer tko bi se god prvi suprotstavio Gospodaru tame, njihov bi mir bio sljedeća meta njegove strahovlade.
</p></div><div class="paragraph"><p>(<em>Efekt promatrača</em>, pomisli Harry, razmišljajući o eksperimentu Latanea i Darleyja koji je pokazao da je vjerojatnije da će vam netko priskočiti u pomoć ako imate epileptični napad pred jednom osobom nego pred troje. <em>Difuzija odgovornosti, svi se nadaju da će netko drugi istupiti.</em>)
</p></div><div class="paragraph"><p>Smrtonoše su slijedili put Gospodara tame, ali i utirali ga pred njim, kao strvinari koji mrcvare rane, ili pak zmije koje grizu i oslabljuju. Smrtonoše nisu bili tako grozni kao Gospodar tame, ali bili su grozni, a bilo ih je mnogo. A posjedovali su više od samih štapića; bilo je među tim maskiranim redovima bogatstva, političke moći i tajni kojima se ucjenjivalo, sve kako bi se paraliziralo društvo, koje se pokušavalo zaštititi.
</p></div><div class="paragraph"><p>Stari i cijenjeni novinar Yermy Wibble pozvao je na povećanje poreza i novačenje. Žestoko je prozivao apsurd povlačenja mnogih u strahu od nekolicine. Njegova koža, <em>samo</em> njegova koža, sljedećeg je jutra pronađena prikovana za zid redakcije, pored koža njegove žene i dviju kćeri. Svi su željeli učiniti nešto više, ali nitko se nije usudio preuzeti inicijativu da bilo što predloži. Tko god se najviše istaknuo, postao je sljedeći primjer.
</p></div><div class="paragraph"><p>Sve dok se imena Jamesa i Lily Potter nisu popela na vrh tog popisa.
</p></div><div class="paragraph"><p>A njih dvoje možda bi i poginuli sa štapićima u rukama, bez oklijevanja, jer su uistinu <em>bili</em> heroji; ali imali su malo dijete, sina Harryja Pottera.
</p></div><div class="paragraph"><p>Suze su navirale Harryju na oči. Obrisao ih je pun bijesa ili možda očaja, <em>nisam poznavao te ljude, ne zapravo, oni mi sada nisu roditelji, nema smisla biti tako žalostan zbog njih -</em>
</p></div><div class="paragraph"><p>Kada je Harry prestao jecati u vještičinu halju, podigao je pogled i bilo mu je malo lakše kad je vidio suze i u očima profesorice McGonagall.
</p></div><div class="paragraph"><p>"Dakle, što se dogodilo?" rekao je Harry, a glas mu je drhtao.
</p></div><div class="paragraph"><p>"Gospodar tame došao je u Godricov dol", rekla je profesorica McGonagall šaptom. "Trebali ste biti skriveni, ali netko vas je izdao. Gospodar tame ubio je Jamesa, ubio je Lily, i na kraju je došao do vas, do vaše kolijevke. Bacio je Ubojitu kletvu na vas, i tu se sve svršilo. Ubojita kletva tvorba je čiste mržnje i udara izravno u dušu, razdvajajući je od tijela. Ne može se blokirati, i koga god pogodi, taj umre. Ali vi ste preživjeli. Vi ste jedina osoba koja je ikada preživjela. Ubojita kletva odbila se i pogodila Gospodara tame, ostavivši samo izgorjeli trup njegova tijela i ožiljak na vašem čelu. To je bio kraj terora, i bili smo slobodni. To je, Harry Potteru, razlog zašto ljudi žele vidjeti ožiljak na vašem čelu i zašto vam žele stisnuti ruku."
</p></div><div class="paragraph"><p>Oluja plača koja je bila preplavila Harryja potrošila je sve njegove suze; nije više mogao plakati, bio je gotov.
</p></div><div class="paragraph"><p>(A negdje u pozadini njegova uma bio je malen, malen trag zbunjenosti, osjećaj da nešto nije kako bi trebalo biti u toj priči; trebao je biti dio Harryjeva umijeća primijetiti taj sićušni detalj, ali bio je rastrojen. Jer tužno je pravilo da kad god vam je umijeće racionalnosti najpotrebnije, tada ćete ga najvjerojatnije zaboraviti.)
</p></div><div class="paragraph"><p>Harry se odvojio od boka profesorice McGonagall. "Morat ću - razmisliti o ovome", rekao je, pokušavajući držati glas pod kontrolom. Buljio je u svoje cipele. "Hm. Možete ih zvati mojim roditeljima, ako želite, ne morate govoriti \'genetski roditelji\' ili tako nešto. Pretpostavljam da nema razloga zašto ne bih mogao imati dvije majke i dva oca."
</p></div><div class="paragraph"><p>Profesorica McGonagall nije rekla ništa.
</p></div><div class="paragraph"><p>I hodali su zajedno u tišini, sve dok nisu došli pred veliku bijelu zgradu s golemim brončanim vratima i isklesanim natpisom <em>Banka Gringotts</em>.
</p></div>

</div>


<div id="nav-bottom">
    <div id="help-with-errors">Primijetili ste pogrešku? Označite je i kliknite na "Pogreška?" — hvala! :) (Ova funckionalnost je dostupna samo na <em>desktop</em> verziji stranice.)</div>
<form action="" method="GET" id="nav-form-top" target="_top"><div class="nav-prev"><a href="/chapters/2.html">&laquo; Prethodno</a></div><div class="nav-dropdown"><select name="chapter" class="nav-select"><option value="/chapters/1.html">Poglavlje 1. Dan vrlo niske vjerojatnosti</option><option value="/chapters/2.html">Poglavlje 2. Sve u što vjerujem je pogrešno</option><option value="/chapters/3.html" selected>Poglavlje 3. Uspoređivanje stvarnosti s njezinim alternativama</option><option value="/chapters/4.html">Poglavlje 4. Hipoteza efikasnog tržišta</option></select></div><div class="nav-next"><a href="/chapters/4.html">Sljedeće &raquo;</a></div> </form>
</div>
</div>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Prijavite pogrešku">
  <p class="validateTips">Sva polja su opcionalna. Hvala vam puno!</p>

  <form name="pogreska"
      id="pogreskaform"
        action="https://formspree.io/f/mwkyndqp"
        method="POST"
        >
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="index">
      <table width="100%">
      <tr>
          <td colspan="2"><label for="problem">Što je krivo:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Vaš email:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Ime:<label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Pogreška?</button>
</div>
</div>
</div>
</div>
<div id="footer">
<div id="footer-text">
Zadnje ažurirano: 2022-05-03 22:55:34.
</div>

</div>
</div>
</div>
</div>



</body>
</html>
