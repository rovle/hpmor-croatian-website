<!DOCTYPE html>
<html lang="hr">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.8">
<title>Harry Potter i Metode racionalnosti, Poglavlje 4. Hipoteza efikasnog tržišta</title>
<link rel="stylesheet" href="../style.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="HPMOR">
<link rel="apple-touch-icon" href="../icon192.png" />

<link rel="manifest" href="../manifest.json" />

<meta name="mobile-web-app-capable" content="yes">
<meta name="application-name" content="HPMOR">

<link rel="icon" sizes="16x16" href="../icon16.png" />
<link rel="icon" sizes="32x32" href="../icon32.png" />
<link rel="icon" sizes="192x192" href="../icon192.png" />

<!-- Tile icon for Win8 -->
<meta name="msapplication-TileImage" content="../icon192.png" />

<!-- RSS feed -->
</head>
<body class="article">
<div id="header">
</div>
<div id="content">
<script src="../script.js" type="text/javascript"></script>
<link rel="stylesheet" href="../jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Sadržaj</a></li>
<li id="menu-item-54" class="menu-item menu-item-type-post_type menu-item-object-page menu-item-54"><a href="/drugi-prijevodi">Drugi prijevodi</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/pridruzivanje">Kako se pridružiti</a></li>
<li id="menu-item-55" class="menu-item menu-item-type-post_type menu-item-object-page menu-item-55"><a href="https://www.hpmor.com">Original</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="https://github.com/rovle/hpmor-croatian-website">github</a></li>
</ul></div>
</div>
<div id="invertable">
<div id="storycontent">

<div id="nav-top">
<form action="" method="GET" id="nav-form-top" target="_top"><div class="nav-prev"><a href="/chapters/3.html">&laquo; Prethodno</a></div><div class="nav-dropdown"><select name="chapter" class="nav-select"><option value="/chapters/1">Poglavlje 1. Dan vrlo niske vjerojatnosti</option><option value="/chapters/2">Poglavlje 2. Sve u što vjerujem je pogrešno</option><option value="/chapters/3">Poglavlje 3. Uspoređivanje stvarnosti s njezinim alternativama</option><option value="/chapters/4" selected>Poglavlje 4. Hipoteza efikasnog tržišta</option><option value="/chapters/5">Poglavlje 5. Osnovna atribucijska pogreška</option><option value="/chapters/6">Poglavlje 6. Zabluda o planiranju</option><option value="/chapters/7">Poglavlje 7. Recipročnost</option></select></div><div class="nav-next"><a href="/chapters/5.html">Sljedeće &raquo;</a></div> </form>
</div>
<div class="sect1">
<h2>Poglavlje 4. Hipoteza efikasnog tržišta</h2>
<div class="sectionbody">

<div class="paragraph"><p>Gomile zlatnih galeona. Brda srebrnih srpova. Hrpe brončanih knutova.
</p></div><div class="paragraph"><p>Harry je samo stajao i otvorenih usta gledao u obiteljski trezor. Imao je toliko pitanja da nije znao <em>odakle</em> početi.
</p></div><div class="paragraph"><p>Profesorica McGonagall promatrala ga je stojeći malo izvan trezora, naizgled se ležerno naslanjajući na zid, ali oči su joj bile fokusirane. Pa, imalo je smisla. Biti bačen ispred divovske hrpe zlatnika bio je test karaktera tako čist da je bio arhetipski.
</p></div><div class="paragraph"><p>"Jesu li ti novčići napravljeni od čistog metala?" napokon je rekao Harry.
</p></div><div class="paragraph"><p>"Molim?" prosiktao je goblin Griphook, koji je čekao kraj vrata. "Dovodite li u pitanje integritet Gringottsa, gospodine Potter-Evans-Verres?"
</p></div><div class="paragraph"><p>"Ne," rekao je Harry odsutno, "uopće ne, oprostite ako je to zazvučalo krivo, gospodine. Samo nemam pojma kako funkcionira vaš financijski sustav. Pitam jesu li galeoni općenito napravljeni od čistog zlata."
</p></div><div class="paragraph"><p>"Naravno", rekao je Griphook.
</p></div><div class="paragraph"><p>"I može li ih skovati bilo tko ili ih izdaje monopol koji na taj način prikuplja danak?"
</p></div><div class="paragraph"><p>"Što?" rekla je profesorica McGonagall.
</p></div><div class="paragraph"><p>Griphook se nacerio pokazujući oštre zube. "Samo bi budala vjerovala bilo kojemu osim goblinskog zlatnika!"
</p></div><div class="paragraph"><p>"Drugim riječima," rekao je Harry, "novčići ne bi trebali vrijediti ništa više od metala koji ih čine?"
</p></div><div class="paragraph"><p>Griphook se zagledao u Harryja. Profesorica McGonagall izgledala je zbunjeno.
</p></div><div class="paragraph"><p>"Mislim, recimo da sam došao ovamo s tonom srebra. Bih li od toga mogao dobiti tonu srpova?"
</p></div><div class="paragraph"><p>"Uz naknadu, gospodine Potter-Evans-Verres." Goblin ga je promatrao svjetlucavim očima. "Uz određenu naknadu. Pitam se gdje biste našli tonu srebra?"
</p></div><div class="paragraph"><p>"Govorio sam hipotetski", rekao je Harry. <em>Barem zasad</em>. "Dakle ... koliko biste naknade naplatili, kao udio ukupne težine?"
</p></div><div class="paragraph"><p>Griphook ga je pozorno gledao. "Morao bih se konzultirati sa svojim nadređenima..."
</p></div><div class="paragraph"><p>"Dajte mi slobodnu procjenu. Neću držati Gringotts za vašu riječ."
</p></div><div class="paragraph"><p>"Dvadesetina bi sigurno platila kovanje."
</p></div><div class="paragraph"><p>Harry je kimnuo. "Hvala vam puno, gospodine Griphook."
</p></div><div class="paragraph"><p><em>Dakle, ne samo da je čarobnjačko gospodarstvo gotovo potpuno odvojeno od bezjačkog gospodarstva, već ovdje nitko nije čuo za arbitražnu dobit.</em> Veće bezjačko gospodarstvo imalo je promjenjiv raspon trgovanja između zlata i srebra, pa svaki put kad se bezjački omjer zlata i srebra odmaknuo više od 5% od težine sedamnaest srpova na jedan galeon, zlato ili srebro trebali su se ocijediti iz čarobnjačke ekonomije sve dok nije postalo nemoguće održati tečaj. Donesite tonu srebra, promijenite ga u srpove (i platite 5%), promijenite srpove za galeone, odnesite zlato u svijet bezjaka, zamijenite ga za više srebra nego što ste započeli i ponovite.
</p></div><div class="paragraph"><p>Nije li omjer razmjene bezjačkog zlata i srebra bio negdje oko pedeset prema jedan? Harry nije, u svakom slučaju, mislio da je sedamnaest. A izgledalo je i kao da su srebrni novčići zapravo manji od zlatnika.
</p></div><div class="paragraph"><p>Ali kad je Harry razmotrio svoju situaciju, ipak je stajao u banci koja je doslovno spremala vaš novac u trezore pune zlatnika koje su čuvali zmajevi, gdje ste morali ući i izvaditi novčiće iz svog trezora kad god ste htjeli potrošiti novac. Vjerojatno ne bi cijenili poantu arbitražnog ispravljanja neefikasnosti tržišta. Bio je u iskušenju da oštro komentira priprostost njihova financijskog sustava...
</p></div><div class="paragraph"><p>No tužna je stvar bila to što je njihov način vjerojatno bio bolji.
</p></div><div class="paragraph"><p>S druge strane, jedan kompetentan <em>hedge fond</em> menadžer vjerojatno bi mogao posjedovati cijeli čarobnjački svijet u tjedan dana. Harry je zabilježio ovu ideju za slučaj da mu ikad ponestane novca ili bude imao slobodan tjedan.
</p></div><div class="paragraph"><p>U međuvremenu, ogromne hrpe zlatnika u trezoru Pottera trebale bi dostajati njegovim kratkoročnim potrebama.
</p></div><div class="paragraph"><p>Harry se nagnuo naprijed i jednom rukom počeo grabiti zlatnike, skupljajući ih u drugoj.
</p></div><div class="paragraph"><p>Kad je došao do dvadeset, profesorica McGonagall se nakašljala. "Mislim da će to biti više nego dovoljno za platiti vaš školski pribor, gospodine Potter."
</p></div><div class="paragraph"><p>"Hm?" rekao je Harry, razmišljajući o nečemu drugome. "Pričekajte, radim Fermijevu procjenu."
</p></div><div class="paragraph"><p>"Fermijevu što? " rekla je profesorica McGonagall, zvučeći pomalo zabrinuto.
</p></div><div class="paragraph"><p>"To je matematička stvar. Nazvana po Enricu Fermiju. Način da brzo dobijete okvirne brojeve u glavi..."
</p></div><div class="paragraph"><p>Dvadeset zlatnih galeona težilo je možda desetinu kilograma? A zlato je bilo, koliko, deset tisuća britanskih funti po kilogramu? Dakle, jedan galeon vrijedio je pedesetak funti... Gomile zlatnika pred Harryjem izgledale su otprilike šezdesetak novčića visoke i dvadeset široke u obje dimenzije baze, a nasip je bio piramidalan, pa je odgovarao otprilike trećini kocke. Otprilike osam tisuća galeona po gomili, a bilo je oko pet gomila te veličine, dakle četrdeset tisuća galeona ili 2 milijuna britanskih funti.
</p></div><div class="paragraph"><p>Nije loše. Harry se nasmiješio s određenim mračnim zadovoljstvom. Bilo je šteta što je upravo bio usred otkrivanja nevjerojatnog novog svijeta magije i nije mogao odvojiti vrijeme za istraživanje nevjerojatnog novog svijeta bivanja bogatim, za koji je brz Fermijev izračun rekao da je otprilike milijardu puta manje zanimljiv.
</p></div><div class="paragraph"><p><em>Ipak, bio je to zadnji put da sam pokosio travnjak za jednu bijednu funtu.</em>
</p></div><div class="paragraph"><p>Harry se udaljio od ogromne hrpe novca. "Oprostite na pitanju, profesorice McGonagall, ali koliko sam shvatio, moji su roditelji bili u svojim dvadesetima kad su umrli. Je li ovo uobičajen iznos novca koji mladi par ima u svom trezoru, u čarobnjačkom svijetu?" Ako jest, šalica čaja vjerojatno je koštala pet tisuća funti. Prvo pravilo ekonomije: ne možete jesti novac.
</p></div><div class="paragraph"><p>Profesorica McGonagall odmahnula je glavom, "Vaš je otac bio posljednji nasljednik stare obitelji, gospodine Potter. Također je moguće..." vještica je oklijevala, "nešto ovog novca su možda nagrade stavljene na glavu Znate-već-koga, da budu isplaćene njegovom ubo- ah, onome tko ga porazi. Ili te nagrade možda još nisu prikupljene. Nisam sigurna."
</p></div><div class="paragraph"><p>"Zanimljivo..." polako je rekao Harry. "Dakle, nešto od ovoga doista jest, u određenom smislu, moje. To jest, ja sam to zaradio. Na neki način. Možda. Čak i ako se toga ne sjećam." Harryjevi su prsti lupkali po nogavicama, "Onda se osjećam bolje oko trošenja <em>vrlo malog dijela cjelokupnog iznosa</em>! <em>Nemojte paničariti, profesorice McGonagall</em>!"
</p></div><div class="paragraph"><p>"Gospodine Potter! Vi ste maloljetnik, pa ćete kao takav moći vaditi isključivo razumne količine iz -"
</p></div><div class="paragraph"><p>"Ja sam sav za razum! Potpuno sam za fiskalnu razboritost i kontrolu impulsa! Ali, vidio sam neke stvari na putu ovamo koje bi bile <em>razborita, odrasla</em> kupovina..."
</p></div><div class="paragraph"><p>Harry i profesorica McGonagall nijemo su se zagledali jedno u drugo, upuštajući se u natjecanje u buljenju.
</p></div><div class="paragraph"><p>"Kao na primjer?" rekla je konačno profesorica McGonagall.
</p></div><div class="paragraph"><p>"Kovčege čija unutrašnjost drži više od njihove vanjštine?"
</p></div><div class="paragraph"><p>Lice profesorice McGonagall postalo je strogo: "Oni su <em>jako</em> skupi, gospodine Potter!"
</p></div><div class="paragraph"><p>"Da, ali..." Harry je molećivo započeo. "Siguran sam da ću ga željeti kad odrastem. I mogu si ga priuštiti. Dakle, imalo bi jednako smisla kupiti ga sada, a ne kasnije, i odmah ga koristiti. U svakom slučaju je to isti novac, zar ne? Mislim, htio bih dobar kovčeg, s puno prostora unutra, dovoljno dobar da ne moram kasnije nabavljati bolji..." Harry je, pun nade, ušutio.
</p></div><div class="paragraph"><p>Pogled profesorice McGonagall nije se kolebao: "A što biste držali u takvom prtljažniku, gospodine Potter..."
</p></div><div class="paragraph"><p>"Knjige."
</p></div><div class="paragraph"><p>"Naravno", uzdahnula je profesorica McGonagall.
</p></div><div class="paragraph"><p>"Trebali ste puno ranije reći da postoji takva vrsta magičnog uređaja! I da si ga mogu priuštiti! Sada ćemo otac i ja morati provesti sljedeća dva dana grčevito prolazeći sve rabljene knjižare tražeći stare udžbenike, tako da mogu imati pristojnu znanstvenu knjižnicu sa sobom u Hogwartsu - i možda malu zbirku znanstvene fantastike, ako mogu skupiti nešto pristojno na popustu. Ili još bolje, učinit ću vam dogovor malo slađim, u redu? Samo mi dopustite da kupim -"
</p></div><div class="paragraph"><p>"Gospodine Potter! Mislite li da me možete podmititi?"
</p></div><div class="paragraph"><p>"Što? Ne! Ništa takvo! Želio sam reći, Hogwarts može zadržati neke knjige koje donesem, ako mislite da bi bilo koja od njih doprinijela knjižnici. Nabavit ću ih jeftino, a ja ih samo želim imati negdje u blizini. U redu je podmititi ljude s knjigama, zar ne? To je -"
</p></div><div class="paragraph"><p>"Obiteljska tradicija."
</p></div><div class="paragraph"><p>"Da, točno to."
</p></div><div class="paragraph"><p>Činilo se da se tijelo profesorice McGonagall spustilo, a ramena su joj se slegla u crne halje. "Ne mogu poreći smisao vaših riječi, iako bih silno željela da mogu. Dopustit ću vam da izvadite dodatnih sto galeona, gospodine Potteru." Ponovno je uzdahnula. "Znam da ću zažaliti zbog ovoga, a svejedno to činim."
</p></div><div class="paragraph"><p>"Tako treba! A radi li 'torba od mokijeve kože' ono što mislim da radi?"
</p></div><div class="paragraph"><p>"Nema toliko funkcionalnosti koliko i kovčeg," rekla je vještica s vidljivom nevoljkošću, "ali... torba od mokijeve kože s Čarolijom dobavljanja i Čarolijom neprimjetnog proširenja može držati brojne stvari dok ih onaj tko ih je tamo stavio ne pozove -"
</p></div><div class="paragraph"><p>"Da! Definitivno trebam i nju! Bilo bi to poput super pojasa nevjerojatne vrhunskosti! Batmanov pojas za uređaje! Što će mi više moj švicarski nož, mogao bih u tome nositi cijeli set alata! Ili knjige! Mogao bih uvijek sa sobom nositi tri najvažnije knjige koje čitam i izvući jednu bilo gdje! Nikada neću morati izgubiti ni minutu svog života! Što kažete, profesorice McGonagall? To je za čitateljske potrebe djeteta, najbolji od svih mogućih razloga."
</p></div><div class="paragraph"><p>"... Pretpostavljam da biste mogli dodati još deset galeona."
</p></div><div class="paragraph"><p>Griphook je odmjeravao Harryja pogledom iskrenog poštovanja, moguće čak i neskrivenog divljenja.
</p></div><div class="paragraph"><p>"I malo novca za dodatne troškove, kao što ste ranije spomenuli. Mislim da se sjećam da sam vidio još stvar ili dvije koje bih mogao htjeti spremiti u tu torbu."
</p></div><div class="paragraph"><p>"Nemojte pretjerivati, gospodine Potter."
</p></div><div class="paragraph"><p>"Ali ah, profesorice McGonagall, zašto kvariti moje veselje? Sigurno je ovo <em>sretan</em> dan, kad prvi put otkrivam sve čarobnjačko! Zašto glumiti ulogu mrzovoljnog odraslog, kad ste se umjesto toga mogli nasmiješiti i prisjetiti vlastita nevinog djetinjstva, promatrajući izraz oduševljenja na mom mladom licu dok kupujem nekoliko igračaka koristeći neznatan dio bogatstva koje sam zaradio pobijedivši najstrašnijeg čarobnjaka kojeg je Britanija ikada vidjela - ne da vas optužujem da ste nezahvalni ili nešto tako, ali ipak, što je nekoliko igračaka u odnosu na to?"
</p></div><div class="paragraph"><p>"<em>Vi</em>", zarežala je profesorica McGonagall. Na licu joj je bio izraz tako zastrašujuć i užasan da je Harry zaciktao i naglo se odmaknuo, srušivši hrpu zlatnika s puno zveckanja i raširivši se unatrag po hrpi novca. Griphook je uzdahnuo i stavio dlan preko lica. "Učinila bih veliku uslugu čarobnjaštvu Britanije, gospodine Potteru, da vas zaključam u ovaj trezor i ostavim unutra."
</p></div><div class="paragraph"><p>Otišli su bez dodatnih problema.
</p></div>

</div>


<div id="nav-bottom">
    <div id="help-with-errors">Primijetili ste pogrešku? Označite je i kliknite na "Pogreška?" — hvala! :) (Ova funckionalnost je dostupna samo na <em>desktop</em> verziji stranice.)</div>
<form action="" method="GET" id="nav-form-top" target="_top"><div class="nav-prev"><a href="/chapters/3.html">&laquo; Prethodno</a></div><div class="nav-dropdown"><select name="chapter" class="nav-select"><option value="/chapters/1">Poglavlje 1. Dan vrlo niske vjerojatnosti</option><option value="/chapters/2">Poglavlje 2. Sve u što vjerujem je pogrešno</option><option value="/chapters/3">Poglavlje 3. Uspoređivanje stvarnosti s njezinim alternativama</option><option value="/chapters/4" selected>Poglavlje 4. Hipoteza efikasnog tržišta</option><option value="/chapters/5">Poglavlje 5. Osnovna atribucijska pogreška</option><option value="/chapters/6">Poglavlje 6. Zabluda o planiranju</option><option value="/chapters/7">Poglavlje 7. Recipročnost</option></select></div><div class="nav-next"><a href="/chapters/5.html">Sljedeće &raquo;</a></div> </form>
</div>
</div>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Prijavite pogrešku">
  <p class="validateTips">Sva polja su opcionalna. Hvala vam puno!</p>

  <form name="pogreska"
      id="pogreskaform"
        action="https://formspree.io/f/mwkyndqp"
        method="POST"
        >
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="index">
      <table width="100%">
      <tr>
          <td colspan="2"><label for="problem">Što je krivo:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Vaš email:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Ime:<label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Pogreška?</button>
</div>
</div>
</div>
</div>
<div id="footer">
<div id="footer-text">
Zadnje ažurirano: 2022-11-03 23:30:48.
</div>

</div>
</div>
</div>
</div>



</body>
</html>
