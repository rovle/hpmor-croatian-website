<!DOCTYPE html>
<html lang="hr">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.8">
<title>Poglavlje 1. Dan vrlo niske vjerojatnosti</title>
<link rel="stylesheet" href="../style.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="HPMOR">
<link rel="apple-touch-icon" href="../icon192.png" />

<link rel="manifest" href="../manifest.json" />

<meta name="mobile-web-app-capable" content="yes">
<meta name="application-name" content="HPMOR">

<link rel="icon" sizes="16x16" href="../icon16.png" />
<link rel="icon" sizes="32x32" href="../icon32.png" />
<link rel="icon" sizes="192x192" href="../icon192.png" />

<!-- Tile icon for Win8 -->
<meta name="msapplication-TileImage" content="../icon192.png" />

<!-- RSS feed -->
</head>
<body class="article">
<div id="header">
</div>
<div id="content">
<script src="../script.js" type="text/javascript"></script>
<link rel="stylesheet" href="../jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Glavna stranica</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/pridruzivanje.html">Kako se pridružiti</a></li>
<li id="menu-item-55" class="menu-item menu-item-type-post_type menu-item-object-page menu-item-55"><a href="https://www.hpmor.com">Original</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="https://github.com/rovle/hpmor-croatian-website">github</a></li>
</ul></div>
</div>
<div id="invertable">
<div id="storycontent">

<div id="nav-top">
<form action="" method="GET" id="nav-form-top" target="_top"><div class="nav-dropdown"><select name="chapter" class="nav-select"><option value="/chapters/1.html" selected>Poglavlje 1. Dan vrlo niske vjerojatnosti</option><option value="/chapters/2.html">Poglavlje 2. Sve u što vjerujem je pogrešno</option></select></div><div class="nav-next"><a href="/chapters/2.html">Sljedeće &raquo;</a></div> </form>
</div>
<div class="sect1">
<h2>Poglavlje 1. Dan vrlo niske vjerojatnosti</h2>
<div class="sectionbody">

<div class="paragraph"><p><em>Pod mjesečinom svjetluca sitan komadić srebra, djelić niti...</em>
</p></div><div class="paragraph"><p><em>(crne pelerine, padaju)</em>
</p></div><div class="paragraph"><p><em>...krv se prolijeva u litrama, netko poviče jednu riječ.</em>
</p></div>

<hr>

<div class="paragraph"><p>Svaki centimetar zida prekriven je policama za knjige. Svaka polica ima šest katova i gotovo da doseže strop. Neke su do vrha napunjene knjigama u tvrdom uvezu: knjigama o znanosti, matematici, povijesti i svemu ostalom. Na drugima je u dva reda naslagana znanstvena fantastika u mekom uvezu, a stražnji red knjiga podignut na starim kutijama maramica ili drvenim daskama, kako bi se stražnje knjige vidjele iza prednjih. A to još uvijek nije dovoljno. Knjige se prelijevaju po stolovima i kaučima, i formiraju hrpice ispod prozora.
</p></div><div class="paragraph"><p>To je dnevna soba kuće koju nastanjuju ugledni profesor Michael Verres-Evans, njegova supruga, Petunia Evans-Verres, i njihov posvojeni sin, Harry James Potter-Evans-Verres.
</p></div><div class="paragraph"><p>Na stolu u dnevnoj sobi nalazi se pismo i omotnica od žućkastog pergamenta, bez markice, smaragdnozelenom tintom naslovljena na <em>g. H. Pottera</em>.
</p></div><div class="paragraph"><p>Profesor i supruga prepiru se jedno s drugim, ali ne viču. Profesor smatra vikanje neciviliziranim.
</p></div><div class="paragraph"><p>"Šališ se", reče Michael Petuniji. Ton mu je, međutim, odavao popriličan strah da je ozbiljna.
</p></div><div class="paragraph"><p>"Moja je sestra bila vještica", ponovila je Petunia. Izgledala je uplašeno, ali ustrajala je. "Njezin je suprug bio čarobnjak."
</p></div><div class="paragraph"><p>"Ovo je apsurdno!" odsječno reče Michael. "Bili su na našem vjenčanju... posjetili su nas za Božić..."
</p></div><div class="paragraph"><p>"Rekla sam im da ne smiješ znati", prošaptala je Petunia. "Ali istina je. Vidjela sam stvari..."
</p></div><div class="paragraph"><p>Profesor je zakolutao očima. "Draga, razumijem da nisi upoznata s literaturom o skepticizmu. Moguće je da ne razumiješ koliko je lako profesionalnom mađioničaru lažirati naizgled nemoguće stvari. Sjećaš se kad sam Harryja naučio savijati žlice? Ako se pak činilo kao da su uvijek mogli pogoditi o čemu razmišljaš, to se zove <em>hladno čitanje</em>..."
</p></div><div class="paragraph"><p>"Nije se radilo o savijanju žlica..."
</p></div><div class="paragraph"><p>"O čemu se onda radilo?"
</p></div><div class="paragraph"><p>Petunia se ugrizla za usnu. "Ne mogu ti samo reći. Mislit ćeš da sam..." Nervozno je progutala. "Slušaj. Michael. Ja nisam... oduvijek bila ovakva..." Napravila je gestu, pokazujući svoju vitku figuru. "Ovo je Lily učinila. Zato što... zato što sam je <em>preklinjala</em>. Godinama sam je molila. Lily je uvijek bila <em>ljepša</em> od mene, a ja sam... bila zlobna prema njoj zbog toga, a onda je dobila <em>magiju</em>, i možeš li zamisliti kako sam se osjećala? I <em>molila</em> sam je da iskoristi nešto te magije na meni, kako bih barem bila lijepa."
</p></div><div class="paragraph"><p>Suze su se skupljale u Petunijinim očima.
</p></div><div class="paragraph"><p>"A Lily bi mi rekla 'ne' i izmislila najsmješnije izlike, poput toga da će svijet završiti ako učini nešto lijepo za sestru, ili joj je kentaur rekao da ne smije - najsmješnije stvari, i mrzila sam je zbog toga. Kad sam diplomirala na fakultetu, izlazila sam s jednim tipom, Vernonom Dursleyjem, bio je debeo i jedini dečko koji je sa mnom htio razgovarati. Rekao je da želi djecu i da će svog prvog sina nazvati Dudley. A ja sam si pomislila, <em>kakav bi roditelj nazvao svoje dijete Dudley Dursley</em>? Bilo je kao da sam vidjela kako mi se cijeli život odvija pred očima i nisam to mogla podnijeti. Pisala sam sestri i rekla joj da, ako mi ne pomogne, radije bih se samo..."
</p></div><div class="paragraph"><p>Petunia je zastala.
</p></div><div class="paragraph"><p>"U svakom slučaju," reče Petunia tihim glasom, "popustila je. Rekla mi je da je opasno, a ja sam rekla da me više nije briga i popila neki napitak pa bila bolesna tjednima, ali kad sam ozdravila, koža mi je bila čista i napokon sam se popunila i... bila sam lijepa, ljudi su bili topli prema meni," glas joj je pukao, "a nakon toga nisam više mogla mrziti sestru, posebno kad sam saznala što joj je magija na kraju donijela..."
</p></div><div class="paragraph"><p>"Draga," nježno reče Michael, "razboljela si se, dobila na težini dok si se odmarala, a koža ti se sama pročistila. Ili te bolest navela da promijeniš prehranu..."
</p></div><div class="paragraph"><p>"Bila je vještica", ponovila je Petunia. "Vidjela sam to."
</p></div><div class="paragraph"><p>"Petunia", reče Michael. Iritacija mu se uvlačila u glas. "<em>Znaš</em> da to ne može biti istina. Moram li zbilja objasniti zašto?"
</p></div><div class="paragraph"><p>Petunia je stisnula ruke. Činilo se da je na rubu suza. "Ljubavi, znam da ne mogu pobijediti u raspravi s tobom, ali molim te, ovaj mi put moraš vjerovati..."
</p></div><div class="paragraph"><p>"Tata! Mama!"
</p></div><div class="paragraph"><p>Njih su dvoje stali i pogledali Harryja kao da su zaboravili da je u sobi i treća osoba.
</p></div><div class="paragraph"><p>Harry je duboko uzdahnuo. "Mama, <em>tvoji</em> roditelji nisu imali magiju, zar ne?"
</p></div><div class="paragraph"><p>"Ne", reče Petunia, izgledajući zbunjeno.
</p></div><div class="paragraph"><p>"Onda nitko u tvojoj obitelji nije znao za magiju kada je Lily dobila svoje pismo. Kako su se <em>oni</em> uvjerili?"
</p></div><div class="paragraph"><p>"Ah..." reče Petunia. "Nisu samo poslali pismo. Poslali su i profesora iz Hogwartsa. On..." Petunijin pogled na trenutak je skrenuo na Michaela. "Pokazao nam je malo magije."
</p></div><div class="paragraph"><p>"Onda se ne morate svađati oko ovoga", čvrsto reče Harry, uzalud se nadajući da će ga, barem ovaj put, poslušati. "Ako je to istina, možemo samo dovesti profesora iz Hogwartsa ovdje i sami se uvjeriti u magiju, a tata će priznati da je istina. A ako ne, mama će priznati da nije. Tomu služi eksperimentalna metoda, da ne moramo rješavati stvari samo svađom."
</p></div><div class="paragraph"><p>Profesor se okrenuo i pogledao ga, svisoka kao inače. "Ma daj, Harry. Zar doista, <em>magija</em>? Mislio sam da barem <em>ti</em> ovo nećeš shvatiti ozbiljno, sine, čak i ako imaš samo deset godina. Magija je valjda najmanje znanstvena stvar koja postoji!"
</p></div><div class="paragraph"><p>Harry je ogorčeno stisnuo usta. S njim se dobro postupalo, vjerojatno bolje nego što većina bioloških očeva postupa s vlastitom djecom. Harryja su slali u najbolje osnovne škole... a kad to nije uspjelo, bili su mu osigurani instruktori iz beskrajnog mora studenata očajnih za novcem. Harryja su uvijek ohrabrivali da proučava što god mu privuče pozornost, kupovali mu sve knjige koje bi mu se svidjele, podupirali ga u svim natjecanjima iz matematike ili znanosti kojima bi pristupio. Bilo mu je dano, u granicama razuma, sve što je htio, osim možda najmanjeg komadića poštovanja.
</p></div><div class="paragraph"><p>Od profesora biokemije na Oxfordu teško bi se moglo očekivati da posluša savjet dječaka. Slušao bi da Pokaže Zanimanje, naravno; to bi napravio Dobar Roditelj; dakle, ako se smatrate Dobrim Roditeljem, to biste napravili. Ali shvatiti desetogodišnjaka <em>ozbiljno</em>? Teško.
</p></div><div class="paragraph"><p>Harry je ponekad htio povikati na svog oca.
</p></div><div class="paragraph"><p>"Mama", reče Harry. "Ako želiš pobijediti u ovoj prepirci s tatom, pročitaj drugo poglavlje prve knjige Feynmanovih lekcija o fizici. Tamo piše kako filozofi puno govore o tome što je apsolutno nužno za znanost, a sve je pogrešno, jer je jedino pravilo u znanosti to da je krajnji sudac opažanje... moraš promotriti svijet i zabilježiti što vidiš. Hm... ne znam napamet gdje naći nešto o tome kako je idealan znanstveni pristup riješiti stvari eksperimentom umjesto raspravom..."
</p></div><div class="paragraph"><p>Majka ga je svisoka pogledala i osmjehnula se. "Hvala ti, Harry. Ali...", podigla je glavu i zagledala se u muža. "Ne želim pobijediti u raspravi s tvojim ocem. Želim da, da moj muž posluša svoju ženu koja ga voli i povjeruje joj barem ovaj put..."
</p></div><div class="paragraph"><p>Harry je nakratko zatvorio oči. <em>Nema im pomoći</em>. Oboma njegovim roditeljima nije bilo pomoći.
</p></div><div class="paragraph"><p>Sada su mu roditelji opet ušli u jednu od <em>onih</em> svađa, gdje njegova majka pokušava učiniti da se otac osjeća krivim, a otac učiniti da se majka osjeća glupom.
</p></div><div class="paragraph"><p>"Idem u sobu", objavio je Harry. Glas mu se malo tresao. "Molim vas, nemojte se previše svađati oko ovoga, mama, tata, vrlo brzo ćemo doznati istinu, zar ne?"
</p></div><div class="paragraph"><p>"Naravno, Harry", reče mu otac, majka ga utješno poljubi, a onda se nastave prepirati dok se Harry uspinjao stepenicama do svoje sobe.
</p></div><div class="paragraph"><p>Zatvorio je vrata za sobom i pokušao razmišljati.
</p></div><div class="paragraph"><p>Čudna stvar bila je to što se <em>trebao</em> složiti s tatom. Nitko nikada nije vidio dokaz da magija postoji, a prema mami, postojao je cijeli magični svijet. Kako bi itko mogao držati takvo nešto u tajnosti? Dodatnom magijom? To je zvučalo kao poprilično nategnuto objašnjenje.
</p></div><div class="paragraph"><p>Trebao je to biti čist slučaj toga da se mama šali, laže ili je poludjela, uzlazno po užasnosti. Ako je mama sama poslala pismo, to bi objasnilo kako je stiglo u poštanski sandučić bez marke. Malo ludila bilo je puno, puno manje nevjerojatno od mogućnosti da svemir doista funkcionira na <em>onaj</em> način.
</p></div><div class="paragraph"><p>Samo što je neki dio Harryja bio posve uvjeren da je magija stvarna, sve od trenutka kad je vidio pismo iz, navodno, Škole vještičarenja i čarobnjastva Hogwarts.
</p></div><div class="paragraph"><p>Harry je protrljao čelo, mršteći se. <em>Ne vjeruj u sve što pomisliš</em>, pisalo je u jednoj od njegovih knjiga.
</p></div><div class="paragraph"><p>Ali ova čudnovata samouvjerenost... Harry je primijetio da jednostavno <em>očekuje</em> da će se uistinu pojaviti profesor iz Hogwartsa, zamahnuti čarobnim štapićem i proizvesti magiju. Ta neobična sigurnost nimalo se nije pokušavala zaštititi od opovrgnuća - nije unaprijed radila izlike za slučaj da se profesor ne pojavi, ili da može samo savijati žlice.
</p></div><div class="paragraph"><p><em>Odakle dolaziš, neobično predviđanje?</em> upitao je Harry svoj mozak. <em>Zašto vjerujem ono što vjerujem?</em>
</p></div><div class="paragraph"><p>Obično je Harry bio dosta dobar u odgovaranju na to pitanje, ali u ovom konkretnom slučaju nije imao <em>pojma</em> što njegov mozak misli.
</p></div><div class="paragraph"><p>Harry je mentalno slegnuo ramenima. Ravna vrata treba gurati, vrata s kvakom treba vući, a ono što treba učiniti s provjerljivom hipotezom jest provjeriti ju.
</p></div><div class="paragraph"><p>Uzeo je komad papira s radnog stola, i počeo pisati.
</p></div><div class="paragraph"><p><em>Draga zamjenice ravnatelja</em>
</p></div><div class="paragraph"><p>Harry se zaustavio, razmišljajući; onda je zamijenio papir novim, istisnuvši dodatni milimetar grafita iz mehaničke olovke. Ovo je zahtijevalo pažljivu kaligrafiju.
</p></div><div class="paragraph"><p><em>Draga zamjenice ravnatelja Minerva McGonagall,</em>
</p></div><div class="paragraph"><p><em>Ili na koga god se odnosilo:</em>
</p></div><div class="paragraph"><p><em>Nedavno sam primio Vaše prihvatno pismo iz Hogwartsa, naslovljeno na g. H. Pottera. Možda niste svjesni da su moji biološki roditelji, James Potter i Lily Potter (prethodno Lily Evans), preminuli. Posvojili su me Lilyna sestra, Petunia Evans-Verres, i njezin suprug, Michael Verres-Evans.</em>
</p></div><div class="paragraph"><p><em>Izrazito sam zainteresiran pohađati Hogwarts, pod uvjetom da takvo mjesto zaista postoji. No, moja majka Petunia kaže da zna za postojanje magije, ali je sama ne može koristiti. Otac je veoma skeptičan. Osobno sam nesiguran. Također ne znam gdje nabaviti knjige ni opremu navedenu u pismu.</em>
</p></div><div class="paragraph"><p><em>Majka je spomenula da ste Lily Potter (tada Lily Evans) poslali predstavnika iz Hogwartsa kako bi demonstrirao njezinoj obitelji da je magija stvarna i, pretpostavljam, pomogao Lily nabaviti školski pribor. Bilo bi od velike pomoći kada biste isto napravili za moju obitelj.</em>
</p></div><div class="paragraph"><p><em>Srdačan pozdrav,</em>
</p></div><div class="paragraph"><p><em>Harry James Potter-Evans-Verres.</em>
</p></div><div class="paragraph"><p>Harry je dodao njihovu trenutnu adresu, presavio pismo i stavio ga u omotnicu, koju je naslovio na Hogwarts. Nakon daljnjeg razmatranja pronašao je svijeću i na preklop omotnice kapnuo malo voska, u koji je džepnim nožićem urezao inicijale H.J.P.E.V. Ako se već planirao upustiti u ovo ludilo, učinit će to sa stilom.
</p></div><div class="paragraph"><p>Zatim je otvorio vrata i opet sišao niz stepenice. Otac je sjedio u dnevnoj sobi čitajući knjigu o višoj matematici kako bi pokazao koliko je pametan; majka je u kuhinji pripremala jedno od očevih najdražih jela kako bi pokazala koliko je puna ljubavi. Činilo se da ne pričaju jedno s drugim. Koliko god strašne svađe mogu biti, <em>ne svađanje</em> je nekako bilo mnogo gore.
</p></div><div class="paragraph"><p>"Mama," reče Harry usred uznemirujuće tišine, "testirat ću hipotezu. Prema tvojoj teoriji, kako da pošaljem sovu u Hogwarts?"
</p></div><div class="paragraph"><p>Majka se okrenula od sudopera i zagledala u njega, izgledajući šokirano. "Ja ne... ne znam, mislim da samo moraš imati čarobnu sovu."
</p></div><div class="paragraph"><p>To je trebalo zvučati vrlo sumnjivo, <em>o, dakle nema načina da se tvoja teorija testira</em>, ali neobična samouvjerenost u Harryju bila je voljna ustrajati.
</p></div><div class="paragraph"><p>"Pa, pismo je nekako stiglo ovamo," reče Harry, "tako da ću samo mahati njime vani, vikati 'pismo za Hogwarts!' i vidjeti hoće li ga neka sova pokupiti. Tata, želiš li izaći i gledati?"
</p></div><div class="paragraph"><p>Otac je odlučno odmahnuo glavom i nastavio čitati. <em>Naravno</em>, Harry je pomislio. Magija je stvar u koju je ponižavajuće vjerovati, u koju vjeruju samo glupi ljudi; kad bi njegov otac spustio tako nisko da <em>provjeri</em> hipotezu, ili da barem <em>gleda</em> kako je netko provjerava, osjećao bi se kao da se <em>asocira</em> s time...
</p></div><div class="paragraph"><p>Tek kada je iskoračio kroz stražnja vrata u vrt, Harry je shvatio da ako sova <em>dođe</em> i pokupi pismo, bit će problematično uvjeriti tatu u to.
</p></div><div class="paragraph"><p><em>Ali ipak... to se ne mo</em>ž<em>e zbilja dogoditi, zar ne? Bez obzira na to što moj mozak prividno vjeruje. Ako se sova pojavi i pokupi pismo, imat ću mnogo važnijih briga od toga što tata misli.</em>
</p></div><div class="paragraph"><p>Harry je duboko uzdahnuo i podigao omotnicu u zrak.
</p></div><div class="paragraph"><p>Nervozno je progutao.
</p></div><div class="paragraph"><p>Uzviknuti <em>Pismo za Hogwarts!</em> držeći omotnicu visoko u zraku usred vlastitog vrta bilo je... zapravo prilično neugodno, sad kad je o tome razmislio.
</p></div><div class="paragraph"><p><em>Ne. Bolji sam od tate. Koristit ću znanstvenu metodu i kada se osjećam glupo zbog toga.</em>
</p></div><div class="paragraph"><p>"Pismo..." rekao je Harry, ali riječi su izašle kao kreštav šapat.
</p></div><div class="paragraph"><p>Harry je ojačao volju i zaderao se u prazno nebo: "Pismo za Hogwarts! Mogu li dobiti sovu?"
</p></div><div class="paragraph"><p>"Harry?" upitao je zbunjen ženski glas; jedna susjeda.
</p></div><div class="paragraph"><p>Harry je spustio ruku kao da se opekao i sakrio omotnicu iza leđa kao krivotvoren novac. Cijelo mu je lice gorjelo od srama.
</p></div><div class="paragraph"><p>Lice stare žene provirilo je kroz susjednu ogradu, s prosijedim pramenovima koji su bježali iz mrežice za kosu. Gđa Figg, njegova povremena dadilja. "Što to radiš, Harry?"
</p></div><div class="paragraph"><p>"Ništa", reče Harry prigušenim glasom. "Samo... testiram jednu jako blesavu teoriju..."
</p></div><div class="paragraph"><p>"Jesi li dobio prihvatno pismo iz Hogwartsa?"
</p></div><div class="paragraph"><p>Harry se smrznuo na mjestu.
</p></div><div class="paragraph"><p>"Da", izustio je Harry trenutak kasnije. "Dobio sam pismo iz Hogwartsa. Kažu da žele moju sovu do trideset prvog srpnja, ali..."
</p></div><div class="paragraph"><p>"Ali ti <em>nemaš</em> sovu. Jadničak! Ne mogu zamisliti <em>što</em> im je bilo na pameti kad su ti poslali samo standardno pismo."
</p></div><div class="paragraph"><p>Naborana ruka pružila se preko ograde, i otvorila dlan, iščekujući. Više i ne razmišljajući, Harry je predao omotnicu.
</p></div><div class="paragraph"><p>"Prepusti to meni, dragi," reče gđa Figg, "poslat ću ti nekoga za tren oka."
</p></div><div class="paragraph"><p>Lice joj se izgubilo iza ograde.
</p></div><div class="paragraph"><p>U vrtu je nastala duga tišina.
</p></div><div class="paragraph"><p>Zatim je glas dječaka rekao, smireno i tiho, "Što."
</p></div>

</div>


<div id="nav-bottom">
    <div id="help-with-errors">Primijetili ste pogrešku? Označite je i kliknite na "Pogreška?" — hvala! :) (Ova funckionalnost je dostupna samo na <em>desktop</em> verziji stranice.)</div>
<form action="" method="GET" id="nav-form-top" target="_top"><div class="nav-dropdown"><select name="chapter" class="nav-select"><option value="/chapters/1.html" selected>Poglavlje 1. Dan vrlo niske vjerojatnosti</option><option value="/chapters/2.html">Poglavlje 2. Sve u što vjerujem je pogrešno</option></select></div><div class="nav-next"><a href="/chapters/2.html">Sljedeće &raquo;</a></div> </form>
</div>
</div>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Prijavite pogrešku">
  <p class="validateTips">Sva polja su opcionalna. Hvala vam puno!</p>

  <form name="pogreska"
      id="pogreskaform"
        action="https://formspree.io/f/mwkyndqp"
        method="POST"
        >
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="index">
      <table width="100%">
      <tr>
          <td colspan="2"><label for="problem">Što je krivo:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Vaš email:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Ime:<label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Pogreška?</button>
</div>
</div>
</div>
</div>
<div id="footer">
<div id="footer-text">
Zadnje ažurirano: 2022-04-22 02:54:41.
</div>

</div>
</div>
</div>
</div>



</body>
</html>
