<!DOCTYPE html>
<html lang="hr">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.8">
<title>Harry Potter i Metode racionalnosti, Poglavlje 5. Osnovna atribucijska pogreška</title>
<link rel="stylesheet" href="../style.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="HPMOR">
<link rel="apple-touch-icon" href="../icon192.png" />

<link rel="manifest" href="../manifest.json" />

<meta name="mobile-web-app-capable" content="yes">
<meta name="application-name" content="HPMOR">

<link rel="icon" sizes="16x16" href="../icon16.png" />
<link rel="icon" sizes="32x32" href="../icon32.png" />
<link rel="icon" sizes="192x192" href="../icon192.png" />

<!-- Tile icon for Win8 -->
<meta name="msapplication-TileImage" content="../icon192.png" />

<!-- RSS feed -->
</head>
<body class="article">
<div id="header">
</div>
<div id="content">
<script src="../script.js" type="text/javascript"></script>
<link rel="stylesheet" href="../jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Sadržaj</a></li>
<li id="menu-item-54" class="menu-item menu-item-type-post_type menu-item-object-page menu-item-54"><a href="/drugi-prijevodi">Drugi prijevodi</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/pridruzivanje">Kako se pridružiti</a></li>
<li id="menu-item-55" class="menu-item menu-item-type-post_type menu-item-object-page menu-item-55"><a href="https://www.hpmor.com">Original</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="https://github.com/rovle/hpmor-croatian-website">github</a></li>
</ul></div>
</div>
<div id="invertable">
<div id="storycontent">

<div id="nav-top">
<form action="" method="GET" id="nav-form-top" target="_top"><div class="nav-prev"><a href="/chapters/4.html">&laquo; Prethodno</a></div><div class="nav-dropdown"><select name="chapter" class="nav-select"><option value="/chapters/1">Poglavlje 1. Dan vrlo niske vjerojatnosti</option><option value="/chapters/2">Poglavlje 2. Sve u što vjerujem je pogrešno</option><option value="/chapters/3">Poglavlje 3. Uspoređivanje stvarnosti s njezinim alternativama</option><option value="/chapters/4">Poglavlje 4. Hipoteza efikasnog tržišta</option><option value="/chapters/5" selected>Poglavlje 5. Osnovna atribucijska pogreška</option><option value="/chapters/6">Poglavlje 6. Zabluda o planiranju</option><option value="/chapters/7">Poglavlje 7. Recipročnost</option></select></div><div class="nav-next"><a href="/chapters/6.html">Sljedeće &raquo;</a></div> </form>
</div>
<div class="sect1">
<h2>Poglavlje 5. Osnovna atribucijska pogreška</h2>
<div class="sectionbody">

<div class="paragraph"><p>Dućan Moki bio je neobičan mali dućan (neki bi ga nazvali i slatkim) smješten iza štanda s povrćem koji je bio iza prodavaonice čarobnih rukavica koja je bila na sporednoj uličici podalje od Zakutne ulice. Nažalost, prodavačica nije bila prastara naborana vještica; samo naizgled nervozna mlada žena u izblijedjeloj žutoj pelerini. Trenutno je držala Super Moke kožnu torbu QX31, koja je privlačila kupce Čarolijom proširujućeg otvora, kao i Čarolijom neprimjetnog proširenja: mogli ste u nju zapravo staviti velike stvari, iako je ukupni obujam ipak bio ograničen.
</p></div><div class="paragraph"><p>Harry je <em>inzistirao</em> da ovdje dođu odmah, prije svega - inzistirao koliko je mislio da može bez da profesorica McGonagall išta posumnja. Harry je imao nešto što je što prije morao staviti u torbu. Nije to bila vreća galeona koje mu je profesorica McGonagall dopustila da uzme iz Gringottsa. Bili su to svi ostali galeoni koje je Harry potajno strpao u džep kada je pao u hrpu zlatnika. To je <em>zapravo</em> bila nezgoda, ali Harry nije bio netko tko propušta prilike... premda se stvar ipak dogodila u trenutku. Sve od tada Harry je nezgrapno nosio dopuštenu vreću galeona pored džepa hlača, kako bi se činilo da sve zveckanje dolazi iz pravog mjesta.
</p></div><div class="paragraph"><p>Jos je ostalo pitanje kako će zapravo prenijeti <em>ostali</em> novac u torbu a da ne bude uhvaćen. Zlatnici su možda bili njegovi, ali svejedno su bili ukradeni - samo-ukradeni? Samo-opljačkani?
</p></div><div class="paragraph"><p>Harry je podigao pogled od Super Moki torbe QX31 na pultu ispred njega. "Mogu li je malo isprobati? Da se uvjerim da radi... pouzdano?" Raširio je oči, složivši izraz razigrane dječačke nevinosti.
</p></div><div class="paragraph"><p>I zbilja, nakon deset uzastopnih stavljanja vreće s novcem u torbu, posezanja unutra, šaptanja "vreća zlata," i njezinog vađenja, profesorica McGonagall se odmakla od njega i počela pregledavati druge predmete u dućanu, a prodavačica okrenula pogled prema njoj.
</p></div><div class="paragraph"><p>Harry je ispustio vreću zlata u kožnu torbu <em>lijevom</em> rukom; <em>desnu</em> ruku podigao iz dzepa čvrsto držeći dio zlatnika, posegnuo u torbu, ispustio slobodne galeone, i (prošaptavši "vreća zlata") vratio originalnu vreću. Onda je vreća otišla u <em>lijevu</em> ruku, kako bi ponovno bila ispuštena, a Harryjeva <em>desna</em> ruka natrag u džep...
</p></div><div class="paragraph"><p>Profesorica McGonagall jedanput je pogledala prema njemu, ali Harry je uspio izbjeći da se smrzne ili trzne, i činilo se kao da nije ništa primijetila. Iako nikada ne možete <em>znati</em>, s odraslima koji imaju smisla za humor. Bile su potrebne tri iteracije da bi obavio posao, a Harry je procijenio da si je uspio ukrasti tridesetak galeona.
</p></div><div class="paragraph"><p>Harry se ispravio, obrisao nešto znoja sa čela, i izdahnuo. "Htio bih ovaj, molim."
</p></div><div class="paragraph"><p>Petnaest galeona lakši (dvostruka cijena čarobnog štapića, navodno) i jednu Super Moke kožnu torbu teži, Harry i profesorica McGonagall iskoračili su kroz vrata. Vrata su se oblikovala u ruku i mahnula im pozdrav na izlasku, pružajući ruku na način koji je uznemiravao Harryja.
</p></div><div class="paragraph"><p>A onda, nažalost...
</p></div><div class="paragraph"><p>"Jesi li ti <em>doista</em> Harry Potter?" prošaptao je starac, dok mu se ogromna suza slijevala niz obraz. "Ne bi lagao o tome, zar ne? Međutim, čuo sam glasine da nisi <em>uistinu</em> preživio Ubojitu kletvu i da zato nitko za tebe nije čuo nakon toga."
</p></div><div class="paragraph"><p>...činilo se da čarolija profesorice McGonagall nije savršeno učinkovita protiv iskusnijih korisnika magije.
</p></div><div class="paragraph"><p>Profesorica McGonagall položila je ruku na Harryjevo rame i povukla ga u najbližu uličicu čim je čula 'Harry Potter?'. Starac ih je pratio, ali barem je izgledalo kao da nitko drugi nije čuo.
</p></div><div class="paragraph"><p>Harry je razmotrio pitanje. <em>Je li</em> on stvarno Harry Potter? "Znam samo ono što su mi drugi rekli", reče Harry. "Baš se i ne sjećam svog rođenja." Rukom je protrljao čelo. "Imam ovaj ožiljak otkad znam za sebe, i govore mi da se zovem Harry Potter otkad znam za sebe." Ali," zamišljeno reče Harry, "ako već postoji dovoljno dokaza za postojanje zavjere, nema razloga zašto ne bi pronašli drugo siroče i odgojili ga da vjeruje da je <em>on</em> Harry Potter..."
</p></div><div class="paragraph"><p>Profesorica McGonagall prekrila je lice rukom u očaju. "Izgledate gotovo identično svom ocu, Jamesu, kada je bio prva godina u Hogwartsu. A mogu i posvjedočiti, samo na temelju <em>vaše osobnosti,</em> da ste srodstvu s gryffindorskom pošasti."
</p></div><div class="paragraph"><p>"I <em>ona</em> bi mogla biti uključena," primijetio je Harry.
</p></div><div class="paragraph"><p>"Ne," drhtao je starac. "U pravu je. Imaš majčine oči."
</p></div><div class="paragraph"><p>"Hm," namrštio se Harry. "Valjda biste i <em>vi</em> mogli biti uključeni..."
</p></div><div class="paragraph"><p>"Dosta, g. Potter."
</p></div><div class="paragraph"><p>Starac je podignuo ruku kao da će dotaknuti Harryja, no onda ju je spustio. "Samo mi je drago da si živ," promrmljao je. "Hvala ti, Harry Potteru. Hvala ti za ono što si učinio... Sad ću te pustiti na miru."
</p></div><div class="paragraph"><p>Uz pomoć štapa za hodanje, polako se udaljio niz uličicu, a onda u Zakutnu ulicu.
</p></div><div class="paragraph"><p>Profesorica se osvrnula s napetim i mrkim izrazom. Harry se automatski osvrnuo oko sebe. Ali uličica se činila prazna, osim starog lišća, a iz otvora prema Zakutnoj ulici vidjeli su se samo užurbani prolaznici.
</p></div><div class="paragraph"><p>Napokon se profesorica McGonagall naizgled opustila. "Niste se dobro ponijeli u ovoj situaciji," rekla je niskim glasom. "Znam da niste navikli na ovo, g. Potter, ali ljudima je doista stalo do vas. Molim vas, budite ljubazni prema njima."
</p></div><div class="paragraph"><p>Harry se zagledao u cipele. "Ne bi im trebalo biti," rekao je s natruhom gorčine. "Stalo do mene, mislim."
</p></div><div class="paragraph"><p>"Spasili ste ih od Znate-već-koga," reče profesorica McGonagall. "Kako bi trebali ne mariti?"
</p></div><div class="paragraph"><p>Harry se zagledao u vještičin oštar izraz lica ispod šiljastog šešira, i uzdahnuo. "Pretpostavljam da ne postoji šansa da biste razumjeli kad bih rekao <em>osnovna atribucijska pogreška</em>."
</p></div><div class="paragraph"><p>"Ne," reče profesorica svojim preciznim škotskim naglaskom, "ali molim vas objasnite, g. Potter, ako biste bili toliko ljubazni."
</p></div><div class="paragraph"><p>"Pa..." reče Harry, pokušavajući shvatiti kako opisati taj konkretni dio bezjačke znanosti. "Zamislite da ste došli na posao i vidite kolegu kako nogom udara radni stol. Pomislite, 'kako je on ljutita osoba'. A vaš kolega razmišlja o tome kako ga je netko gurnuo u zid na putu do posla i onda se izvikao na njega. <em>Svakoga</em> bi to razljutilo, misli si. Kada promatramo druge, vidimo samo crte osobnosti koje objašnjavaju njihovo ponašanje, ali kada promatramo sebe, vidimo i okolnosti koje objašnjavaju naše ponašanje. Ljudima njihove priče imaju smisla, iznutra, ali mi ne vidimo nečiju povijest kako se vuče zrakom iza njih. Vidimo ih samo u jednoj situaciji, i ne vidimo kako bi se ponašali u drugačijoj. Dakle, osnovna atribucijska pogreška je objašnjavanje trajnim, neprolaznim osobinama ono što bi se bolje moglo objasniti okolnostima ili kontekstom." Bilo je elegantnih pokusa koji su to potvrdili, ali Harry ih nije namjeravao objašnjavati.
</p></div><div class="paragraph"><p>Vještičine su se obrve podigle ispod šešira. "Mislim da razumijem..." polako reče profesorica McGonagall. "Ali kakve to veze ima s vama?"
</p></div><div class="paragraph"><p>Harry je udario cigleni zid ulice dovoljno jako da ga je stopalo zaboljelo. "Ljudi misle da sam ih spasio od Znate-već-koga jer sam nekakav veliki ratnik Svjetla."
</p></div><div class="paragraph"><p>"Onaj s moći da pobijedi Gospodara tame..." promrmljala je vještica, glasom prožetim neobičnom ironijom.
</p></div><div class="paragraph"><p>"Da," reče Harry, napeto i frustrirano, "kao da sam uništio Gospodara tame jer imam neku trajnu, neprolaznu sposobnost uništavanja Gospodara tame. Imao sam petnaest mjeseci! <em>Ne znam</em> što se dogodilo, ali <em>pretpostavljam</em> da ima neke veze s, kako se kaže, slučajnim okolnostima. A svakako nikakve veze s mojom osobnosti. Ljudima nije stalo <em>do</em> <em>mene</em>, ne obraćaju pažnju <em>na</em> <em>mene</em>, oni se žele rukovati s <em>lošim objašnjenjem</em>." Harry je zastao, i pogledao profesoricu McGonagall. "Znate li <em>vi</em> što se zbilja dogodilo?"
</p></div><div class="paragraph"><p>"Došla sam do jedne ideje..." reče profesorica McGonagall. "Nakon što sam vas upoznala, to jest."
</p></div><div class="paragraph"><p>"Da?"
</p></div><div class="paragraph"><p>"Pobijedili ste Gospodara tame tako što ste bili gori od <em>njega</em>, a preživjeli Ubojitu kletvu tako što ste bili grozniji od Smrti."
</p></div><div class="paragraph"><p>"Ha. Ha. Ha." Harry ponovno udari zid.
</p></div><div class="paragraph"><p>Profesorica McGonagall se nasmijala. "Odvedimo vas sada do Madame Malkin. Bojim se da vasa bezjačka odjeća privlači pozornost."
</p></div><div class="paragraph"><p>Putem su naletjeli na još dvoje obožavatelja.
</p></div><div class="paragraph"><p>Pelerine Madame Malkin bio je dućan s veoma dosadnim izlogom, obična crvena cigla i stakleni prozori koji su otkrivali obične crne pelerine unutra. Bez odjeće koja svijetli, ili se mijenja, ili vrti, ili zrači neobičnim zrakama koje kao da ti prolaze kroz majicu i škaklju te. Samo obične crne pelerine, to je sve što se moglo vidjeti kroz prozor. Vrata su bila širom otvorena, kao da se želi poručiti kako tu nema tajni niti ičega za sakriti.
</p></div><div class="paragraph"><p>"Otići ću na nekoliko minuta dok vam uzmu mjere za pelerine," reče profesorica McGonagall. "Je li vam to u redu, g. Potter?"
</p></div><div class="paragraph"><p>Harry je kimnuo. Duboko je mrzio je kupovati odjeću i nije mogao kriviti stariju vješticu što dijeli njegove osjećaje.
</p></div><div class="paragraph"><p>Profesorica McGonagall je izvadila štapić iz rukava i lagano dotaknula Harryjevo čelo. "A kako trebate biti jasni osjetilima Madame Malkin, uklonit ću Zamagljenje."
</p></div><div class="paragraph"><p>"Uh..." reče Harry. To ga je pomalo zabrinjavalo; još se nije navikao na cijelu tu 'Harry Potter' stvar.
</p></div><div class="paragraph"><p>"Išla sam u Hogwarts s Madame Malkin", reče McGonagall. "Već je tada bila među <em>najstaloženijim</em> ljudima koje sam poznavala. Ne bi trepnula ni da sam Znate-već-tko uđe u njezin dućan." U profesoričinom se glasu čula nostalgija, i odobravanje. "Madame Malkin vam neće dosađivati, niti dopustiti ikome drugom da vam dosađuje."
</p></div><div class="paragraph"><p>"A gdje idete?" upita Harry. "Samo za slučaj da se, znate, nešto ipak <em>dogodi</em>."
</p></div><div class="paragraph"><p>McGonagall oštro pogleda Harryja. "Idem <em>onamo,</em>" reče, pokazujući na zgradu preko puta s izloženim znakom drvene bačve, "kupiti piće, koje mi očajnički treba. <em>Vi</em> idete na mjerenje za pelerine, i <em>ništa drugo</em>. Brzo ću se vratiti da provjerim kako vam ide, i očekujem naći dućan Madame Malkin na istom mjestu, i u jednom komadu."
</p></div><div class="paragraph"><p>Madame Malkin bila je užurbana stara žena koja nije rekla ni riječi o Harryju kada mu je vidjela ožiljak na čelu, i uputila oštar pogled asistentici kad se činilo da će djevojka nešto reći. Madame Malkin je izvadila set animiranih, izvijajućih komada tkanine koji su, činilo se, služili kao mjerne trake, i dala se na posao proučavajući predmet svog rada.
</p></div><div class="paragraph"><p>Pokraj Harryja, bljedunjavi dječak šiljasta lica i <em>stra</em>š<em>no cool</em> bijelo-plave kose činio se kao da prolazi kroz finalnu fazu sličnog procesa. Jedna od asistentica Madame Malkin proučavala je plavokosog dječaka i kariranu pelerinu koju je nosio; povremeno bi dotaknula kut pelerine štapićem, a pelerina bi se stisnula ili raširila.
</p></div><div class="paragraph"><p>"Zdravo," reče dječak. "Isto Hogwarts?"
</p></div><div class="paragraph"><p>Harry je mogao predvidjeti kamo ide razgovor, i u djeliću sekunde odlučio da je bilo dosta.
</p></div><div class="paragraph"><p>"Tako mi svega," prošaptao je Harry. "nije moguće." Raširio je oči. "Vaše... ime, gospodine?"
</p></div><div class="paragraph"><p>"Draco Malfoy," reče Draco Malfoy, blago smeten.
</p></div><div class="paragraph"><p>"To <em>jeste</em> vi! Draco Malfoy. Ja... ja nisam mislio da bih mogao biti toliko počašćen, gospodine." Harry je poželio da se može natjerati da zaplače. Ostali bi obično počeli plakati otprilike sada.
</p></div><div class="paragraph"><p>"Oh," reče Draco, zvučeći pomalo zbunjeno. Zatim su mu se usne razvukle u samodopadni osmijeh. "Dobro je upoznati nekoga tko zna svoje mjesto."
</p></div><div class="paragraph"><p>Jedna od asistentica, ona koja je prepoznala Harryja, prigušeno se nasmijala.
</p></div><div class="paragraph"><p>Harry je nastavio blebetati. "Ushićen sam sto sam vas upoznao, g. Malfoy. Jednostavno neobjašnjivo ushićen. A pohađati Hogwarts iste godine kad i vi! Past ću u nesvijest."
</p></div><div class="paragraph"><p>Ups. Taj je dio zvučao malo čudno, kao da flertuje s Dracom, ili nešto.
</p></div><div class="paragraph"><p>"A <em>meni</em> je zadovoljstvo saznati da će me u Hogwartsu tretirati s poštovanjem kakvo obitelj Malfoy zaslužuje," odvratio je dječak, uz osmijeh kakav bi najviši kralj mogao uputiti svom najnižem podaniku, ako bi ovaj bio pošten, ali siromašan.
</p></div><div class="paragraph"><p>Eh... Kvragu, Harry nije znao što reći sljedeće. Pa, svi su se htjeli rukovati s Harryjem Potterom, dakle... "Kada mi odjeća bude izmjerena, gospodine, biste li se pristali rukovati sa mnom? To bi mi uljepšalo dan, ne, mjesec, ustvari, čitav životni vijek."
</p></div><div class="paragraph"><p>Plavokosi je dječak odvratio prijekim pogledom. "A što ste <em>vi</em> učinili za Malfoyeve da biste imali pravo na takvu uslugu?"
</p></div><div class="paragraph"><p><em>O, totalno isprobavam ovu</em> <em>rutinu na sljedećoj osobi koja se želi rukovati sa mnom.</em> Harry se poklonio. "Ne, ne, gospodine, razumijem. Ispričavam se na pitanju. Zapravo bih trebao biti počašćen da vam čistim čizme."
</p></div><div class="paragraph"><p>"Doista," odbrusio je drugi dječak. Njegovo se ozbiljno lice djelomično opustilo. "Recite, u koji dom mislite da biste mogli biti svrstani? Meni je suđeno ići u Slytherin, kao i moj otac Lucius prije mene. A za vas, pretpostavio bih Hufflepuff, ili možda dom Kućnih vilenjaka."
</p></div><div class="paragraph"><p>Harry se plašljivo osmjehnuo. "Profesorica McGonagall kaže da sam najviše Ravenclaw osoba koju je ikad vidjela ili za koju je u legendama čula, toliko da bi mi i sama Rowena rekla da moram više izlaziti, što god <em>to</em> značilo, i da ću neizbježno završiti u domu Ravenclaw ako klobuk ne bude vrištao preglasno da bi se riječi razaznale, kraj navoda."
</p></div><div class="paragraph"><p>"Wow", reče Draco Malfoy, zvučeći gotovo impresionirano. Dječak je sjetno uzdahnuo. "Laskanje vam dobro ide, barem se meni tako čini... snašli biste se i u Slytherinu. Obično se samo mom ocu tako ulaguju. Svakako <em>se nadam</em> da će se drugi Slytherini dodvoravati meni sad kad dođem u Hogwarts... Pretpostavljam da je ovo dobar znak."
</p></div><div class="paragraph"><p>Harry se nakašlje. "Zapravo, žao mi je, ali nemam pojma tko si."
</p></div><div class="paragraph"><p>"<em>Ma daj!</em>" reče dječak, duboko razočaran. "Zašto si onda to napravio?" Dracove su se oči raširile od iznenadne sumnje. "I kako <em>ne znaš</em> za Malfoyeve? I kakvu to <em>odjeću</em> nosis? Jesu li ti roditelji <em>bezjaci</em>?"
</p></div><div class="paragraph"><p>"Dvoje mi je roditelja mrtvo," reče Harry. Srce mu se steglo. Kad to tako kaže... "Drugih dvoje roditelja su bezjaci, i oni su me odgojili."
</p></div><div class="paragraph"><p>"<em>Što?</em>" reče Draco. "<em>Tko</em> si ti?"
</p></div><div class="paragraph"><p>"Harry Potter, drago mi je."
</p></div><div class="paragraph"><p>"<em>Harry Potter?</em>" uzdahnuo je Draco. "<em>Onaj</em> Harry..." dječak se naglo zaustavio.
</p></div><div class="paragraph"><p>Nastala je kratka tišina.
</p></div><div class="paragraph"><p>Zatim, sa živahnim entuzijazmom: "Harry Potter? <em>Onaj</em> Harry Potter? Čovječe, oduvijek sam vas htio upoznati!"
</p></div><div class="paragraph"><p>Djevojka zadužena za Draca ispustila je prigušeni zvuk, ali nastavila s poslom, podižući Dracove ruke kako bi oprezno uklonila kariranu pelerinu.
</p></div><div class="paragraph"><p>"Šuti," predloži Harry.
</p></div><div class="paragraph"><p>"Mogu li dobiti vaš autogram? Ne, čekajte, prvo želim sliku s vama!"
</p></div><div class="paragraph"><p>"<em>Šuti, šuti, šuti.</em>"
</p></div><div class="paragraph"><p>"Jednostavno sam toliko <em>ushićen</em> što sam vas upoznao!"
</p></div><div class="paragraph"><p>"Izgori u plamenu."
</p></div><div class="paragraph"><p>"Ali vi ste Harry Potter, slavni spasitelj čarobnjačkog svijeta! Svačiji junak, Harry Potter! Uvijek sam htio biti poput vas kad odrastem kako bih..."
</p></div><div class="paragraph"><p>Draco se zaustavio usred rečenice, lica zaleđenog u potpunom strahu.
</p></div><div class="paragraph"><p>Visok, bjelokos, hladno elegantan u crnoj pelerini najviše kvalitete. Sa štapom srebrnaste ručke u ruci, koji je odavao dojam smrtonosnog oružja samim bivanjem u toj ruci. Promatrao je prostoriju praznim očima poput krvnika, čovjek kojem ubijanje nije bolno, niti zabranjeno voće, nego tek rutinska aktivnost poput disanja.
</p></div><div class="paragraph"><p>Taj je muškarac tada ušetao kroz otvorena vrata.
</p></div><div class="paragraph"><p>"Draco," rekao je dubokim i ljutitim glasom, "<em>što</em> to govoriš?"
</p></div><div class="paragraph"><p>U djeliću sekunde ispunjenim suosjećanjem i panikom, Harry je smislio plan spašavanja.
</p></div><div class="paragraph"><p>"Lucius Malfoy!" uzdahnuo je Harry Potter. "<em>Onaj</em> Lucius Malfoy?"
</p></div><div class="paragraph"><p>Jedna od asistentica Madame Malkin morala se udaljiti i okrenuti prema zidu.
</p></div><div class="paragraph"><p>Hladne, ubilačke oči su ga promatale. "Harry Potter."
</p></div><div class="paragraph"><p>"Tako mi je drago što sam vas upoznao!"
</p></div><div class="paragraph"><p>Tamne su se oči raširile, šok i iznenađenje zamijenili su prijetnju smrti.
</p></div><div class="paragraph"><p>"Vaš mi je sin rekao <em>sve</em> o vama," Harry je zaneseno nastavio, jedva znajući što mu izlazi iz usta, samo govoreći što je brže mogao. "Ali naravno da sam sve znao i ranije, svatko zna za vas, velikog Luciusa Malfoya! Najugledniji laureat cijelog doma Slytherina, razmišljao sam da pokušam i sam upasti u Slytherin samo zato što sam čuo da ste vi tamo bili kao dijete..."
</p></div><div class="paragraph"><p>"<em>Što to govorite, g. Potter?</em>" začuo se polu-vrisak izvana, a profesorica McGonagall ušla je sekundu kasnije.
</p></div><div class="paragraph"><p>Na licu joj se vidio čisti užas, takav da su se Harryjeva usta otvorila automatski, ali bio je bez riječi.
</p></div><div class="paragraph"><p>"Profesorice McGonagall!" uskliknuo je Draco. "Jeste li to doista vi? Toliko sam o vama čuo od oca, razmišljao sam da pokušam upasti u Gryffindor da bih..."
</p></div><div class="paragraph"><p>"<em>Što?</em>" usklađeno vrisnuli Lucius Malfoy i profesorica McGonagall, stojeći jedno pored drugoga. Glave su im se okrenule jedna prema drugoj istim pokretom, a onda su oboje ustuknuli kao da izvode kakav sinkronizirani ples.
</p></div><div class="paragraph"><p>Nastala je iznenadna gužva u kojoj je Lucius uhvatio Draca i izvukao ga iz dućana.
</p></div><div class="paragraph"><p>A onda je nastupila tišina.
</p></div><div class="paragraph"><p>U lijevoj ruci profesorice McGonagall nalazila se malena čaša, nagnuta u stranu i zaboravljena u neredu, iz koje je sada polako kapao alkohol u lokvicu crvenog vina koja se stvorila na podu.
</p></div><div class="paragraph"><p>"Madame Malkin," reče profesorica McGonagall mirnim glasom. "Što se ovdje dogodilo?"
</p></div><div class="paragraph"><p>Madame Malkin tiho ju je gledala četiri sekunde, a onda pukla. Bacila se na zid, jedva dišući od smijeha, a pridružile su joj se i obje asistentice, od kojih je jedna pala na koljena, histerično se smijući.
</p></div><div class="paragraph"><p>Profesorica McGonagall polako se okrenula prema Harryju hladnog izraza lica. "Ostavim vas samoga šest minuta. Točno šest minuta, g. Potter, po satu."
</p></div><div class="paragraph"><p>"Samo sam se šalio," protestirao je Harry, dok su se zvukovi histeričnog smijeha nastavili u pozadini.
</p></div><div class="paragraph"><p>"<em>Draco Malfoy ispred oca je rekao da želi biti svrstan u Gryffindor!</em> Šaljenje <em>nije dovoljno</em> da to napravite!" Profesorica McGonagall je zastala, vidljivo duboko dišući. "Koji dio 'mjerenja za pelerinu' vam je zvučao kao <em>molim vas bacite Čaroliju zbunjivanja na čitav svemir!</em>"
</p></div><div class="paragraph"><p>"Bio je u situaciji gdje je ono što je radio imalo internog smisla..."
</p></div><div class="paragraph"><p>"Ne. Ne objašnjavajte. Ne želim znati sto se ovdje dogodilo, ikada. Kakve vas god tamne sile nastanjuju, <em>zarazne</em> su, a ne želim završiti kao jadni Draco, jadna Madame Malkin i njezine dvije jadne asistentice."
</p></div><div class="paragraph"><p>Harry je uzdahnuo. Bilo je jasno da profesorica McGonagall nije bila raspoložena za slušanje razumnih objašnjenja. Pogledao je Madame Malkin, koja se još ugušila od smijeha, i Malkinine dvije asistentice, koje su <em>obje</em> sada pale na koljena, i naposljetku svoje tijelo na kojem su ostale mjerne trake.
</p></div><div class="paragraph"><p>"Još nisam gotov s mjerenjem za odjeću," ljubazno reče Harry. "Zašto se ne biste vratili po još jedno piće?"
</p></div>

</div>


<div id="nav-bottom">
    <div id="help-with-errors">Primijetili ste pogrešku? Označite je i kliknite na "Pogreška?" — hvala! :) (Ova funckionalnost je dostupna samo na <em>desktop</em> verziji stranice.)</div>
<form action="" method="GET" id="nav-form-top" target="_top"><div class="nav-prev"><a href="/chapters/4.html">&laquo; Prethodno</a></div><div class="nav-dropdown"><select name="chapter" class="nav-select"><option value="/chapters/1">Poglavlje 1. Dan vrlo niske vjerojatnosti</option><option value="/chapters/2">Poglavlje 2. Sve u što vjerujem je pogrešno</option><option value="/chapters/3">Poglavlje 3. Uspoređivanje stvarnosti s njezinim alternativama</option><option value="/chapters/4">Poglavlje 4. Hipoteza efikasnog tržišta</option><option value="/chapters/5" selected>Poglavlje 5. Osnovna atribucijska pogreška</option><option value="/chapters/6">Poglavlje 6. Zabluda o planiranju</option><option value="/chapters/7">Poglavlje 7. Recipročnost</option></select></div><div class="nav-next"><a href="/chapters/6.html">Sljedeće &raquo;</a></div> </form>
</div>
</div>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Prijavite pogrešku">
  <p class="validateTips">Sva polja su opcionalna. Hvala vam puno!</p>

  <form name="pogreska"
      id="pogreskaform"
        action="https://formspree.io/f/mwkyndqp"
        method="POST"
        >
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="index">
      <table width="100%">
      <tr>
          <td colspan="2"><label for="problem">Što je krivo:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Vaš email:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Ime:<label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Pogreška?</button>
</div>
</div>
</div>
</div>
<div id="footer">
<div id="footer-text">
Zadnje ažurirano: 2022-11-03 23:30:48.
</div>

</div>
</div>
</div>
</div>



</body>
</html>
